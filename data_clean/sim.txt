黄帝者，少典之子，姓公孙，名曰轩辕。|黄帝是少典部族的后代,姓公孙,名轩辕。
生而神灵，弱而能言，幼而徇齐，长而敦敏，成而聪明。|他生下来神奇灵异,才几个月就会说话,幼时十分机敏,长大诚实勤勉,成年后聪明通达。
轩辕之时，神农氏世衰。|轩辕的时候,炎帝神农氏势力日渐衰微。
诸侯相侵伐，暴虐百姓，而神农氏弗能征。|诸侯间相互侵伐,残害百姓,神农氏却无力征讨。
於是轩辕乃习用干戈，以征不享，诸侯咸来宾从。|于是,轩辕便操练士兵,以征讨不来朝贡的诸侯,于是,轩辕便操练士兵,以征讨不来朝贡的诸侯。
而蚩尤最为暴，莫能伐。|但蚩尤最强暴,没有谁能讨伐。
炎帝欲侵陵诸侯，诸侯咸归轩辕。|炎帝准备侵犯诸侯,诸侯都来归属轩辕。
轩辕乃修德振兵，治五气，五种，抚万民，度四方，教熊罴貔貅ァ虎，以与炎帝战於阪泉之野。|轩辕于是实行德政,整顿军旅;顺应自然现象,教民种植五谷;安抚各地民众,规划四方土地;训练一批如熊罴貅貔犭区虎般勇猛善战的士兵,用来与炎帝在阪泉的原野上展开战斗。
三战，然後得其志。|多次交战,最终取胜,完成壮志。
蚩尤作乱，不用帝命。|蚩尤又发动变乱,不听黄帝命令。